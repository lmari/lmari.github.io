<!DOCTYPE html>
<html lang="it">
<head>
    <!-- Google tag (gtag.js) -->
    <script async src="https://www.googletagmanager.com/gtag/js?id=G-Z5WCDQJ535"></script>
    <script>
        window.dataLayer = window.dataLayer || [];
        function gtag() { dataLayer.push(arguments); }
        gtag('js', new Date());
        gtag('config', 'G-Z5WCDQJ535');
    </script>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description" content="Luca Mari - Chatting with an AI..." />
    <meta name="keywords" content="Luca Mari, chatting with an AI..., personal web site">
    <meta name="author" content="Luca Mari">
    <title>Luca Mari - Chatting with an AI...</title>
    <link rel="stylesheet" href="res/styles.css">
</head>
<body>
<div class="container">
    <div class="section">
        <h1>La rivoluzione culturale dei chatbot</h1>
        <p class="author">Luca Mari, dicembre 2023 <span class="x1">(*)<span class="x2">Tutte le immagini nel seguito sono originali, generate con Dall-E 3 e non editate, usando il testo a fianco di ogni immagine come <i>prompt</i> (e questo spiega anche i peculiari testi presenti nelle immagini stesse, che contribuiscono a una sensazione di una loro <i>origine aliena</i>...).</span></span></p>
        <hr>
        <img src="res/rivoluzione01.png" alt="prima immagine" class="cover">
        <p>La diffusione dei chatbot, come ChatGPT e Bard, sta producendo dei cambiamenti, che sono sotto gli occhi di tutti. È l'inizio di una nuova rivoluzione industriale, come qualcuno sostiene? Anche se è un'ipotesi plausibile, è ancora troppo presto per esserne sicuri, e per prevedere in modo affidabile come la nostra società potrebbe cambiare per questo. Ma è invece certo -- questa è la posizione che propongo e che provo a giustificare in quanto segue -- che quello che sta accadendo sia il segno di una nuova <i>rivoluzione culturale</i>.
        </p>
        <div class="fixed">1/9</div>
    </div>

    <div class="section">
        <img src="res/rivoluzione02.png" alt="seconda immagine">
        <h2>Rivoluzione culturale?</h2>
        <p>Una rivoluzione culturale è un processo che sfocia in una comprensione radicalmente nuova di noi stessi e della nostra posizione nel mondo. Nel corso della storia la comprensione del nostro essere nel mondo, in quanto esseri umani, si è modificata progressivamente, e spesso drammaticamente, grazie all'introduzione di nuovi strumenti, con il conseguente cambiamento del modo di concepire la nostra prassi, o all'acquisizione di nuove conoscenze e allo sviluppo di nuove teorie.
        <br>Insomma, <i>oggi interpretiamo noi stessi e la nostra società in modo significativamente diverso</i> da come i nostri antenati interpretavano se stessi e la società in cui vivevano.</p>
        <div class="fixed">2/9</div>
    </div>

    <div class="section">
        <img src="res/rivoluzione03.png" alt="terza immagine">
        <h2>La voce dell'umanità</h2>
        <p>Nonostante questi cambiamenti, una caratteristica che nel corso del tempo è rimasta distintiva di noi esseri umani, rispetto alle altre entità con cui interagiamo, è <i>l'essere in grado di parlare</i> e così di comunicare i nostri pensieri.
        <br>In questo senso, nel contesto di quella che sarebbe diventata la cultura occidentale, la capacità di comunicare, e in particolare di comunicare in forma scritta, ha attivato in noi la consapevolezza di una specifica unicità e quindi di una discontinuità rispetto a quanto ci circonda. Per questo la transizione da preistoria a storia è fissata nel momento in cui l'uomo ha iniziato a tenere traccia del proprio pensiero con l'introduzione della scrittura.</p>
        <div class="fixed">3/9</div>
    </div>

    <div class="section">
        <img src="res/rivoluzione04.png" alt="quarta immagine">
        <h2>Antropocentrismo...</h2>
        <p>Acquisendo consapevolezza di noi stessi, ci siamo concepiti come entità speciali, intorno a cui l'universo è organizzato, condividendo tre assunzioni che abbiamo considerato basilari:
        <br>(1) l'essere situati al centro dell'universo,
        <br>(2) l'essere situati al vertice della scala dei viventi e
        <br>(3) l'essere dotati di menti unicamente capaci di una sofisticata attività intellettuale.
        <br>Di conseguenza, per gran parte della storia, abbiamo vissuto convinti di essere <i>cosmologicamente, biologicamente, e cognitivamente centrali e fondamentali</i>, declinando le nostre domande di senso in termini antropocentrici.
        <br>Ma due cesure, entrambe relativamente recenti in prospettiva storica, hanno cambiato la direzione di questo percorso culturale.</p>
        <div class="fixed">4/9</div>
    </div>

    <div class="section">
        <img src="res/rivoluzione05.png" alt="quinta immagine">
        <h2>La rivoluzione di Copernico: un riorientamento cosmologico</h2>
        <p>La prima cesura, a opera di Copernico, seguito da Keplero, Galileo, Newton e altri, diede inizio, qualche centinaio di anni fa, alla grande rivoluzione scientifica. Il passaggio dal geocentrismo all'eliocentrismo e poi da un modello di universo chiuso a un modello di universo infinito portò, come sappiamo, a una prima rivoluzione culturale.
        <br>L'esito di questa rivoluzione fu il riconoscimento dell'infondatezza dell'<span class="x1">assunzione (1)<span class="x2">Cioè che siamo situati al centro dell'universo.</span></span>, accompagnato da una debita modestia cosmologica: <i>non siamo al centro dell'universo</i>, ma in un piccolo pianeta di un sistema solare periferico di una tra i miliardi di galassie che popolano il cosmo.</p>
        <div class="fixed">5/9</div>
    </div>

    <div class="section">
        <img src="res/rivoluzione06.png" alt="sesta immagine">
        <h2>La rivoluzione di Darwin: un riorientamento biologico</h2>
        <p>La seconda cesura, a opera di Charles Darwin, è più recente, ma estremamente significativa: ci ha portato al riconoscimento dell'infondatezza dell'<span class="x1">assunzione (2)<span class="x2">Cioè che siamo situati al vertice della scala dei viventi.</span></span>, accompagnato da una altrettanto debita modestia biologica.
        <br>Invece di avere un ruolo speciale di una presunta scala degli viventi, <i>siamo solo collocati in uno dei milioni di rami di un albero ricco e in continuo mutamento</i>, una specie nella complessa rete dell'evoluzione.</p>
        <div class="fixed">6/9</div>
    </div>

    <div class="section">
        <img src="res/rivoluzione07.png" alt="settima immagine">
        <h2>L'unicità del pensiero umano</h2>
        <p>Queste cesure non ci hanno portato a dubitare della nostra unicità cognitiva, e l'<span class="x1">assunzione (3)<span class="x2">Cioè che siamo dotati di menti unicamente capaci di una sofisticata attività intellettuale.</span></span> non è stata intaccata dalle due rivoluzioni culturali che hanno plasmato la nostra società: <i>abbiamo continuato a pensarci come gli unici esseri dotati di parola, discorso, ragionamento</i>.
        <br>E questo a buon diritto, dato che nel corso della storia non è mai accaduto di interagire in modo cognitivamente sofisticato con entità diverse da individui della nostra specie.</p>
        <div class="fixed">7/9</div>
    </div>

    <div class="section">
        <img src="res/rivoluzione08.png" alt="ottava immagine">
        <h2>Un nuovo orizzonte cognitivo</h2>
        <p>Poi sono arrivati i chatbot. E questo ci sta offrendo un nuovo punto di vista. La struttura dei chatbot ci è chiara: l'abbiamo progettata noi e quindi la conosciamo in ogni suo dettaglio. Comprendiamo invece solo in parte le ragioni specifiche del loro comportamento, che è frutto di un processo di addestramento complesso di una struttura complessa.
        <br><i>I chatbot dimostrano cioè di essere cognitivamente alieni</i>, pur essendo stati addestrati con contenuti e in linguaggi che sono parte della nostra società: i testi che producono sembrano il risultato dell'attività di entità che non pensano, capiscono e sperimentano il mondo come lo facciamo noi. Tuttavia, i contenuti e la forma delle nostre conversazioni con loro sono spesso di qualità e profondità sorprendenti.</p>
        <div class="fixed">8/9</div>
    </div>

    <div class="section">
        <img src="res/rivoluzione09.png" alt="nona immagine">
        <h2>La terza rivoluzione culturale, dunque</h2>
        <p>Tutto ciò ci porta a dire che quello che stiamo vivendo negli ultimi mesi potrebbe essere il seme di una terza rivoluzione culturale, in cui anche <i>la nostra unicità cognitiva è messa in discussione</i>. La presenza dei chatbot ci spinge a chiederci se siamo effettivamente entità cognitivamente così speciali come ci siamo considerati finora.</p>
        <div class="fixed">9/9</div>
    </div>

</div>

<p class="end">Buona riflessione</p>

<script src="res/script.js"></script>
</body>
</html>
