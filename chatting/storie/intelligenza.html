<!DOCTYPE html>
<html lang="it">
<head>
    <!-- Google tag (gtag.js) -->
    <script async src="https://www.googletagmanager.com/gtag/js?id=G-Z5WCDQJ535"></script>
    <script>
        window.dataLayer = window.dataLayer || [];
        function gtag() { dataLayer.push(arguments); }
        gtag('js', new Date());
        gtag('config', 'G-Z5WCDQJ535');
    </script>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description" content="Luca Mari - Chatting with an AI..." />
    <meta name="keywords" content="Luca Mari, chatting with an AI..., personal web site">
    <meta name="author" content="Luca Mari">
    <title>Luca Mari - Chatting with an AI...</title>
    <link rel="stylesheet" href="res/styles.css">
</head>
<body>
<div class="container">
    <div class="section">
        <img src="res/intelligenza01.png" alt="prima immagine">
        <h1>Ma i chatbot sono davvero intelligenti?</h1>
        <p>Non è possibile che lo siano, sostiene qualcuno, perché "i computer solo usano regole sintattiche per elaborare simboli, ma non hanno alcuna comprensione del significato" di tali simboli (tradotto da <a href="https://plato.stanford.edu/entries/chinese-room" target="_blank">un'introduzione all'argomento cosiddetto "della stanza cinese"</a>, proposto da chi appunto vuole mostrare che è impossibile che i computer, per come li abbiamo costruiti finora, siano intelligenti, pensino, ecc.).
        <br>Questo spiegherebbe perché per esempio ci sono ormai da anni programmi che vincono nel gioco degli scacchi anche contro i più abili esseri umani. Gli scacchi sono infatti un sistema puramente sintattico, che può essere giocato senza sapere nulla di re e regine, se non quello che è specificato dalle regole del gioco stesso.
        <br>Insomma, se per essere intelligenti è necessario saper comprendere significati, i chatbot non possono essere, propriamente, intelligenti. Davvero? <i>Esploriamo un poco questo problema...</i>
        <hr>Luca Mari, gennaio 2024 <span class="x1">(*)<span class="x2">Tutte le immagini nel seguito sono originali, generate con Dall-E 3 e non editate, usando il testo a fianco di ogni immagine come <i>prompt</i> (e questo spiega anche i peculiari testi presenti nelle immagini stesse, che contribuiscono a una sensazione di una loro <i>origine aliena</i>...).</span></span></p>
    </div>

    <div class="section">
        <img src="res/intelligenza02.png" alt="seconda immagine">
        <h2>Una questione difficile...</h2>
        <p>Il nostro problema è complesso, anche perché ha tante dimensioni e i suoi confini sono sfumati:
        <br>-- c'è una sola forma di intelligenza, o ce ne sono diverse?
        <br>-- l'intelligenza è una proprietà che si ha o non si ha, o che si può avere in misura maggiore o minore?
        <br>-- c'è differenza tra intelligenza e comportamento intelligente, e quindi tra intelligenza e simulazione di intelligenza?
        <br>-- si può essere intelligenti senza essere consapevoli di esserlo, e quindi che relazione c'è tra intelligenza e coscienza?
        <br>Sembrerebbe che per qualcuno la risposta a queste domande debba essere diversa se le si riferisce a esseri umani o a entità artificiali. E quindi mentre ammettiamo che un essere umano possa avere forme di intelligenza diverse in gradi diversi, parrebbe che i chatbot possano essere solo intelligenti in tutto e per tutto, o non esserlo affatto. <i>Ma perché dovrebbe essere così?</i></p>
    </div>

    <div class="section">
        <img src="res/intelligenza03.png" alt="terza immagine">
        <h2>Un alieno ci imbarazza</h2>
        <p>Immaginiamo che un giorno un'entità aliena (magari come quella di <a href="storia.html" target="_blank">questa storia</a>), in qualche (suo) modo capace di conoscere, dopo aver imparato a comunicare con noi venga a trovarci e ci chieda: "Ma voi esseri umani siete davvero intelligenti?" E, di fronte al nostro stupore per questa domanda, la cui risposta ci appare così ovvia, argomenti così: "Siete capaci di fare tante cose e di risolvere problemi anche complessi, ma studiando il vostro corpo non ho trovato alcun organo dell'intelligenza. Mi avete detto che la vostra intelligenza ha a che vedere con il vostro cervello e con il modo con cui questo è connesso con il resto del vostro corpo, e, attraverso i vari apparati sensoriali di cui disponete, con l'ambiente circostante: ma quello che ho trovato osservando il vostro cervello è una complessa rete di cellule, certamente nessuna delle quali intelligente. Sto cominciando a sospettare che siate solo capaci di simulare intelligenza!"
        <br>Chi più chi meno, noi esseri umani pensiamo (sì, pensiamo...) di essere intelligenti, e anche per questo siamo in grado di capire che l'alieno, pur sbagliandosi, pone una domanda che ha un senso. Ma quello che ha detto su di noi è analogo alla posizione di chi sostiene che i computer non possono essere intelligenti perché sono fatti di componenti fisici non intelligenti. E dunque se l'argomento fosse corretto per i computer, dovrebbe esserlo anche per noi esseri umani. <i>Come possiamo cercare di convincere l'alieno?</i></p>
    </div>

    <div class="section">
        <img src="res/intelligenza04.png" alt="quarta immagine">
        <h2>La strategia dell'indifferenza</h2>
        <p>Un modo per uscire dall'imbarazzo in cui ci ha messo l'alieno ce lo offre uno dei ricercatori che hanno fondato l'informatica, <a href="https://it.wikipedia.org/wiki/Edsger_Dijkstra" target="_blank">Edsger W. Dijkstra</a>, che <a href="http://www.cs.utexas.edu/users/EWD/ewd08xx/EWD898.PDF" target="_blank">nel 1984 scrisse</a> "che le macchine possano pensare è una questione che ora abbiamo capito essere tanto importante quanto quella di sapere se i sottomarini possono nuotare". Interessante e arguto! Salvo che ora usiamo questo argomento per rispondere all'alieno a proposto di noi stessi: "Ovviamente i sottomarini non nuotano come lo fanno i pesci, ma è così importante? In modo analogo, è plausibile che noi esseri umani non siamo intelligenti nello stesso modo in cui lo siete voi, che venite da un altro mondo, ma è così importante?"
        <br>Insomma, invece di cercare di convincere l'alieno che siamo intelligenti nel modo in cui lui intende l'essere intelligenti, un'idea è di proporgli di considerare che ci potrebbero essere forme di intelligenza diverse dalla sua... Ma questo stesso argomento può essere usato anche per rispondere a chi sostiene che i computer non possono essere intelligenti: <i>"Ovviamente i computer non sono intelligenti come lo siamo noi esseri umani, ma è così importante?"</i></p>
    </div>

    <div class="section">
        <img src="res/intelligenza05.png" alt="quinta immagine">
        <h2>Oppure cerchiamo di capire un po' meglio...</h2>
        <p>... tornando all'affermazione con cui abbiamo cominciato: "i computer solo usano regole sintattiche per elaborare simboli, ma non hanno alcuna comprensione del significato" di tali simboli. Questo assume che ci sia una differenza tra elaborare simboli e comprendere significati, e che, a differenza dei computer, gli esseri umani siano in qualche modo capaci di comprendere significati. Ma cosa significa "comprendere significati"? E cosa significa "significato"? ... anche perché, se guardassimo dentro la nostra scatola cranica, non troveremmo significati!
        <br>Per cercare di capire meglio, invece di chiederci <i>cosa significa "X"?</i> (per esempio, <i>cosa significa "acqua"?</i>), poniamoci una domanda più operativa: <i>quali condizioni ci consentono di usare appropriatamente la parola "X"?</i> Per dare un senso corretto a questa domanda, dobbiamo ricordare che le parole non hanno un "significato vero" o un "significato intrinseco", e dunque il loro uso appropriato è da considerare in un particolare contesto storico, culturale, linguistico; in contesti diversi, la stessa parola potrebbe avere significati diversi, o potrebbe non esistere del tutto. Il senso di questa nuova domanda è che pare ragionevole che se un'entità, essere umano o chatbot che sia, sa usare appropriatamente una certa parola è perché ne conosce il significato...</p>
    </div>

    <div class="section">
        <img src="res/intelligenza06.png" alt="sesta immagine">
        <h2>Saper usare le parole</h2>
        <p>Torniamo alla nostra domanda, applicandola dunque a qualsiasi entità <i>Y</i>, non solo esseri umani ma anche, dunque, chatbot: <i>quali condizioni consentono a Y di usare appropriatamente la parola "X", per esempio "acqua"?</i> Se individuassimo delle situazioni in cui <i>Y</i> usa appropriatamente la parola "acqua", ne potremmo concludere che <i>Y</i> si comporta come se, almeno relativamente a quelle situazioni, comprendesse il significato di quella parola. Che <i>Y</i> sia un essere umano o un chatbot...
        <br>Con ciò, non stiamo sottovalutando le differenze tra esseri umani e chatbot. In particolare, riconosciamo che i chatbot hanno come unica forma di informazione i testi che vengono loro sottoposti, durante l'addestramento prima e durante l'uso poi, e quindi che non hanno alcun "accesso diretto" al mondo empirico. Assumiamo insomma che, fintanto che rimarranno senza occhi (=telecamere), orecchie (=microfoni), ecc., i chatbot non abbiano relazioni referenziali con cose del mondo empirico, di cui dunque parlano senza averlo mai visto. Questo è sufficiente perché non possano avere alcun genere di comprensione di quello che dicono?</p>
    </div>

    <div class="section">
        <img src="res/intelligenza07.png" alt="settima immagine">
        <h2></h2>
        <p></p>
    </div>




    C1. Il significato può avere a che fare con il contesto linguistico, in
    senso stretto, per cui so che "acqua rosso" non è corretto, e in senso
    più ampio, per cui so che il significato di "ne è passata di acqua sotto
    i ponti" non c'entra con quella cosa che si beve quando si ha sete.
    
    C2. Il significato può avere a che fare con cose che sappiamo
    dell'entità significata, per esempio quando diciamo che in certe
    situazioni bisogna usare acqua distillata o acqua ossigenata invece di
    acqua-e-basta.
    
    C3. Il significato può avere a che fare con il riferimento all'entità
    significata: "a cosa ti riferisci parlando di "acqua"? e quindi se so
    cosa significa "acqua" in un contesto comune so se, per esempio, devo
    passarti questo bicchiere (pieno di acqua) o quest'altro (pieno di vino).
    
    Il linguaggio di cui parliamo ce lo siamo fatto noi, per parlare del
    mondo in cui viviamo, e quindi queste tre (tipologie di) condizioni sono
    usualmente interconnesse nelle nostre strutture cognitive ("ne è passata
    di acqua sotto i ponti" è idiomatico, ma lo capisco meglio e ne ricordo
    più facilmente il significato se ho qualche idea di cos'è l'acqua, ecc.).
    
    In questo senso, le reti neurali "non vivono nel nostro mondo", e
    questo, insieme plausibilmente ad altro, fa sì che la loro capacità di
    trattare significati, e quindi di rispondere alla domanda "quali
    condizioni consentono a Y di usare appropriatamente la parola 'X'?", sia
    / possa essere diversa dalla nostra.
    
    Mi pare che:
    -- per C1, le reti neurali non abbiano problemi di principio, e anzi
    possano essere facilmente meglio di molti esseri umani: in un contesto
    linguistico sono a loro agio;
    -- per C2, per ora le reti neurali "sappiano" le cose solo "per sentito
    dire" e senza una concettualizzazione esplicita, come per altro accade a
    molti esseri umani per molte cose: in un contesto cognitivo sono a loro
    agio, fintanto che non è richiesto un contatto originale con il mondo
    empirico; il fatto che "sappiano" le cose in modo diverso da come le
    conosciamo noi, pone i problemi di affidabilità di cui si sta,
    giustamente, discutendo (e questo non perché per quello che dicono gli
    esseri umani non ci siano problemi di affidabilità, ma perché i problemi
    per noi sono almeno parzialmente diversi);
    -- per C3, per ora le reti neurali non sono dotate di strumenti che
    consentano loro di avere relazioni referenziali con cose del mondo empirico.
    
    



    <div class="section">
        <img src="res/intelligenza07.png" alt="settima immagine">
        <h2></h2>
        <p></p>
    </div>

</div>

<script src="res/script.js"></script>
</body>
</html>
